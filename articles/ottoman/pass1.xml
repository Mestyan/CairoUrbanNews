<?xml version="1.0" encoding="UTF-8"?>
<body xmlns="http://www.tei-c.org/ns/1.0">
   <p type="head" level="1">نمره 75 في يوم الاثنين 13 شعبان 1263</p>
   <p type="head" level="2">خوادث داخليه</p>
   <p type="head" level="3">ص1- عمود 1 </p>
   <p type="body">سویش يولنك دردست اجرا بولنان تصليح وتسویه سی محضا مذبح نام محلدن سويشه دك ایسه ده عمل مذکور باب الحديد نام قپودن محل مزبوره قدر اجرا اولنمق لازم كلديكندن ومارالذكريولك توسیعچون جوارنده واقع باغچه لرك برجانبی اشتراقلنمق مقتضي بولندیغندن اول وجهله اجراسنه ارادۀ سنیه شرفسنوح بیورلشدر      </p>
   <p type="head" level="3">ص1- عمود 1 - 2  </p>
   <p type="body">نفس مصرك حسینیه قپوسی خارجنده واقع کاغد خانه نك جرخلری طرز قدیم اوزره دواب ومواشی ایله اداره اولنوب مأمول اولان ثمره سی کورلميه رك بر مدت ترك اولنمش ایسه ده اصول جديده اوزره يكپاره اوزون کاغد چیقاروب صكره مطلوب اولان قياسلرده طبقه طبقه کسلمكه لازم اولان آلت واشغالنه مقتضی بولنان سائر ادوات ايله برنفرماهر استاد دیار اوروپادن جلب اولنمش وواپور ایله اداره اولنمق اوزره ایجاب ایدن واپور آلاتى دخی بولاقده كائن عمليات ورشه سنده ياپدرلش اولمغله الحالة هذه آلات و ادوات مرقومنك کاغدخانۀ مذکوره ده يرلو يرنده ترکینه باقلمقده در </p>
   <p type="head" level="2">اعلانات</p>
   <p type="head" level="3">ص4 - عمود 3</p>
   <p type="body">عابدین سمنده اوست فاتده بش اوطه و برمطمخ وایکي کیلار و بر حمام والت فاتده دیرکلی بر سلاملیق اوطه وبر اوفق منظره وایكی مغازه و اوج حيوان الور براخور و برفيو و اچیق حولیسی بولنور حنیفه نام خاتونك محمد جنیدی نام وکیلی معرقتيله بر باب خانه سی صاتلق اولوب راغبی وار ایسه دلال باشی سید مصطفادن استدلال ایلمسی اعلان اولنمشدر </p>
   <p type="head" level="3">ص4 - عمود 3</p>
   <p type="body">استاذ حنفی حضرتلری سمتنده اوست فاتده التي اوطه و بر مطبخ و بر کیلار و برحمام و الت قاتده ایکی منظره و بر تخته پوش و ایکی مغازه و اوج حيوان الور براخور و بر دکرمن و بر قيو و اجیق حولي و بر اوفق باغچه سی بولنور شيخ احمد اصيلینك خانه سی صاتیلق اولوب استکلوسی وار ایسه دلال باشئ مومی اليهدن صورمه سی بیلديرلمشدر </p>
   <p type="head" level="3">ص4 - عمود 3</p>
   <p type="body"> خمزاویه سمتنده سبع قاعات نام محله ده كائن اوست قاتده التي اوطه و بر حمام و بر مطبخ و بر كيلار و الت  قاتده بر منظره و بر تخته بوش وبر مغازه و برحيوان الور بر اخور و بر دکرمن و بر قیوسی و اجیق بر اوفق حولیسی موجود سيد على زيات نام شخصك اليوم مزادده یکرمی بش کیسه اقچه يه چیقمش بر باب خانه سی صاتيلق اولوب راغبلری دلال باشي مومئ اليهدن استدلال اتملری اخباراولنمشدر</p>
   <p type="head" level="1">نمره 76 في يوم الاثنين 20 شعبان 1263</p>
   <p type="head" level="2">اعلانات</p>
   <p type="head" level="3">ص4 - عمود 3</p>
   <p type="body">سوق سلاحاده استاد رفاعی محله سنده كائن اوست قاتده التى اوطه وبر مطبخ والت قاتده بر مغازه و ایكی ات آلور بر آخور و بر اوفق حولیسی بولنور وهبه نام سروجینك اليوم مزادده يدی کیسه اقچه يه جیقمش بر باب خانه سی صاتلق اولوب استکلوسی وار ایسه دلال باشی سيد مصطفادن صور مسی اعلان اولنمشدر</p>
   <p type="head" level="3">ص4 - عمود 3</p>
   <p type="body"> باب الشعريه سمتنده استاذ محمد طمار محله سنده واقع اوست قاتده اوج اوطه وبرمطبخ وبر حمام والت قاتده بر اوفق منظره و بر آخور وبر قيو و بر حولیسی  بولنور بو كونلرده التى کيسه اقچه كتورمش بر باب خانه صاتیلق اولوب راغبی وار ایسه دلال باشئ مومی الیهدن استدلال ایلمسی بیلديرلمشدر</p>
   <p type="head" level="1">نمره 77 في يوم الاثنين 27 شعبان 1263</p>
   <p type="head" level="2">خوادث داخليه</p>
   <p type="head" level="3">ص1- عمود 1  </p>
   <p type="body">محروسۀ مصرخانه لرینك نمره لنمسی مصلحتی بر قدم اقدم بتورلمسی ارادۀ سنیه افتضاسندن اولمغين تعیین اولنان مأمورین و عمله نك غیرتیله ذکری آتی جاده زقاقلرده كائن خانه لرك نمره لری دخی ختامپذیر اولمغله جمله نك معلومی اولمق ايچون درج وقایع قلنشادر </p>
   <p type="head" level="3">ص1- عمود  2  </p>
   <p type="body">(بند سادس عشر) سیده زینب قنطره سندن بدأ ايله شارع درب الحجرك اتهاسنده كائن زیر المعلقك بوابه سنه قدر اولان  يوله شارع نصريه تسمیه سیله نمره سی قرمزی بازیه </p>
   <p type="body">(بند سابع عشر) سنقر قنطره سندن بدأ ايله زيرمعلقك بوابه سنه قدراولان يوله شارع درب الحجر دينلوب نمره سی سیاه اوله</p>
   <p type="body">(بند ثامن عشر) نصريه شارعنده سباعين باش قره قولنك مقابله سندن بدأ ايله حارة السقاينه قدرکیدن يوله شارع درب الحمام تسمیه اولنوب نمرہ سی سیاه وله </p>
   <p type="body">(بند تاسع عشر) درب الحجرك انتهاسنده، كائن زیر المعلق بوابه سندن بدأ ايله شربتجی باشینك قوناغنه قدر اولان يوله سكة زیر معلق دينلوب نمره سی قرمزی اوله</p>
   <p type="body">(بند عشرين) درب الحجر شارعنك انتها سندن بدأ ايله عابديندن مرور ايدوب باب اللوق جاده سنه قدرممتد اولان يوله شارع عابدين تسمیه اولنوب نمره سی قرمزی اوله</p>
   <p type="body">(بند حادی و عشرین) باب اللوق شارعندن بدأ ايله ماليه مدیری پاشا حضرتلرينك قوناغی پیشکاهندن مرور برله تربه يولنه قدر اولان جاده يه شارع بیدق تسمیه اولنوب نمره سی قرمزی اوله </p>
   <p type="body">(بند ثاني وعشرين) باب الخوخه دن بدأ ايله باب اللوق شارعنه ودر اولان يول شارع البلاسقه تسمیه سیله نمره سی قرمزی اوله</p>
   <p type="body">(بند ثالث و عشرين) درب ابو الليف قپوسندن بدأ ايله تا شيخ ريحان شارعنه قدر اولان يول شارع حارة السقايين تسميه سيله نمره ی قرمزی وضع اولنه </p>
   <p type="body">(بند رابع وعشرين) نصر يه شارعنده ابو الليف قپوسندن درب السقايين قپوسنه وارجه اولان يوله شارع ابو الليف - دينلوب نمره سی قرمزی وضع اولنه</p>
   <p type="body"> (بند خامس وعشرين) شارع حنفي حضرتلرندن نصريه جاده سنه وارجه اولان يوله درب القرودی تسمه سيله نمره سی قرمزی يازیله</p>
   <p type="body">(بند سادس وعشرين) سیده زينب قنطره سندن بدأ ايله عمارشه عطفه سنه قدراولان يوله شارع درب الجديد وينه عمارشه عطفه سی قپوسندن هياتم و درب القرود حاره لری پیشكاهنه قدراولان يو له شارع سواقة اللالي ومذکور محلدن نصر يه جاده سنه  قدر اولان بوله شارع حنفي دينلوب نمره لری قرمزی وضع اولنه وحنفي جاده سندن خليجه طوغری سبیله قدر اولان يوله شارع هياتم تسميه اولنوب سیاه نمره يازيله</p>
   <p type="body">(بند سابع وعشرين) عمارشه قنطره سندن شارع درب الجديده قدر اولان يوله شارع عمارشه دنلوب نمره سی سیاه يا زيله</p>
   <p type="body">(بند ثامن وعشرين) درب الجماميز جاده سندن بدأ ايله کور اوغلى عطفه سنه قدر ممتد اولان يول شق العرسه تسمیه سیله نمره سی سیاه اوله</p>
   <p type="body">(بند تاسع و عشرین) سیده زينب جاده سندن شیخ سادات عطفه سنه قدر اولان يول كور اوغلى عطفه سی تسميه سيله نمره سی سیاه وضع اولنه</p>
   <p type="body">(بند ثلاثين) درب جماميز قنطره سندن حنفي شارعنه قدر اولان يول شارع خليل طينه تسميه اولنوب نمره سی سیاه اوله</p>
   <p type="head" level="3">ص1- عمود 3  </p>
   <p type="body">(بند حادی وثلاثين) سیده زینب شارعندن بدأ ايله شیخ ساداتك قوناغی اوکندن مرور ایدن و برکه يه منتهی اولان يول شارع سادات تسمیه سیله نمرہ سی سیاه وضع اولنه </p>
   <p type="body">(بند ثاني وثلاثين) سیده زینب جامعى قارشوسندن بدأ ايله غرب طرفنه طوغرى خليجه ممتد اولان يول حارة سيده زينب تسميه سیله نمره سی سیاه وضع اولنه</p>
   <p type="body">(بند ثالث و ثلاثين) قنطرة سنقر يانندن بدأ ايله خلیج بوینجه درب قاره على عطفه سنه قدر اولان يوله شارع الخلیج تسميه اولنوب نمره لری قرمزی يازيله</p>
   <p type="body">(بند رابع وثلاثين) قنطرة كفر مقابله سنده اولان قپودن بدأ ايله عابدین شارعنه قدر اولان يول شارع رحبت عابدین تسمیه سیله نمره لری سیاه اوله</p>
   <p type="body"> (بند خامس وثلاثين) حارة النصارى بوابه سندن بدأ ايله سوق الجمعه دن مرور ایدوب نصر يه جاده سنده سباعينه قدر اولان يول شارع سوق الجمعه تسميه اولنوب سیاه نمره وضع اولنه</p>
   <p type="body">(بند سادس وثلاثين) سوق الجمعه شارعنده حارة النصارا بوابه سندن سنقر قنطره سی اتصالنده اولان يول حارة النصارا تسمیه سيله نمره سی قرمزی وضع اولنه</p>
   <p type="body"> (بند سابع وثلاثين) درب جماميز عندنده اولان بوابه دن بدأ ايله سوق الجمعه شارعنه قدر اولان يول سوق مسكه تسمیه اولنوب نمره سی قرمزی وضع اولنه</p>
   <p type="body">(بند ثامن وثلاثين) حنفى شارعندن بدأ ايله سوق الجمعه يه دك اولان زقاغه عطفة الفقوسه تسمیه سیله نمره سی سیاه وضع اولنه </p>
   <p type="body">(بند تاسع وثلاثين) شارع سيده نفيسه دن بدأ ايله طيلون جاده سی استقامتنجه سوق العصره قدر کیدن يول شارع درب الحصر تسمیه اولنوب نمره سی سیاه وضع اولنه </p>
   <p type="body">(بند اربعین) طيلون شارعندن بدأ ايله روم ایلی شارعنه نازل اولان يوله سكة بئر الوطاويط تسمیه سیله نمره ی قرمزی اوله</p>
   <p type="body">(بند حادی واربعين) بئر الوطاويط مقابلندن بدأ ايله برکه قپوسنه قدر اولان يول سكة يزبك تسميه سيله نمره سی قرمزی اوله</p>
   <p type="body"> (بند ثانی واربعين) حسن پاشا عماره سندن بدأ ايله شیخ طلامدن مرور برله سابق جهادیه مدیری مرحوم محمود بكك قوناغی قربنده صلیبه جاده سنه قدر يول سكة شيخ ظلام تسميه اولنوب نمره سی كذلك قرمزی وضع اولنه</p>
   <p type="body">(بند ثالث واربعين) محجردن بدأ ايله يكن مرحوم ابراهیم پاشانك قوناغی پیشکاهندن مرور برله سوق السلاح شارعنه نزول ايدن يول سكة الكومى تسمیه اولنوب سوق السلاح جاده سی طرفندن بدأ ايله سیاه نمره وضع اولنه </p>
   <p type="body">(بند رابع واربعين) باب الوزير قره قولی قارشو سندن بدأ ايله سكة الكومه قدر اولان عطفة الوسنمه تسميه اولنوب نمره سی سیاه وضع اولنه </p>
   <p type="body">(بند خامس و اربعين ) قلعه شارعندن بدأ ايله سكة الكومى يه قدر ممتداولان يول درب قزازین تسمیه اولنوب نمره سی قرمزی يازیله</p>
   <p type="body">(بند سادس واربعين) قلعه شارعنده كائن ابراهیم اغا جامعندن بدأ ايله جامع ارسلانه قدر اولان يول درب شغلان تسميه اولنوب </p>
   <p type="head" level="3">ص2- عمود 1  </p>
   <p type="body">نمره سی قرمزی وضع اولنه </p>
   <p type="body">(بند سابع واربعين) تبانه قره قولندن بدأ ايله درب محروقه قدر اولان يول شارع تبويه تسمیه اولنوب قرمزی نمره وضع اولنه</p>
   <p type="body">(بند ثامن واربعين) درب محروق بوابه سندن مسدود طاش قپوسنه قدر اولان] يول درب محروق تسمیه اولنوب نمره سی قرمزی پازله </p>
   <p type="body">(بند تاسع واربعين) قلعه شارعنده درب الاحرده كائن جامع قسماسندن بدأ ايله درب محروقه قدر اولان يول بئرالمش نسميه اولنوب نمره سی سیاه اوله</p>
   <p type="body">(بند خمسين) باب الخلق جاده سندن بدأ ايله حزاویه جاده سنه قدر ممتد اولان يوله سكة درب سعاده تسمیه اولنوب نمره سی قرمزی اوله</p>
   <p type="head" level="3">ص2- عمود 2  </p>
   <p type="body">ماه حالك يكرمی بشنجی سبت كونى ساعت بربجق صولرنده بتقدير حضرت خالق الارضين والافلاك بر زلزلۀ هولناك ظهور برله مهدزمین بر دقیقه و كسور مقداری حرکت و اهتزازه اغاز ايتمش ايسه ده بعنایت ملك بى انباز محسوس اولان حرکت ارض عمودی اولميوب افقى وجهله شرقدن غربه واقع اولدیغندن شدتنه تسبتله جسيم خسارتلر اولوب فقط شمديلك اورته لقدن النان خبرلره کوره بعض دیوارلر چاتلمش و برقاچ اسکی دیوار يیقلمشدر </p>
   <p type="head" level="1">نمره 78 في يوم الاثنين 4 رمضان 1263</p>
   <p type="head" level="2">خوادث داخليه</p>
   <p type="head" level="3">ص1- عمود 2  </p>
   <p type="body">بوندن اقدم نشر اولنان 77 نمره وقایعده وقوعی بیان اولنان زلزلۀ شدیده دن نشئتله منهدم اولان بعض ابنیه و مناراتك ضابطخانه طرفندن كشفى كلمكله مقداری زیرده درج اولنمشدر</p>
   <table rend="rules">
      <row>
         <cell style="text-align: left;" rend="Normal_(Web)">
            <hi style="font-size:20ptdirection:rtl;">اجمال</hi>
         </cell>
         <cell style="text-align: left;" rend="Normal_(Web)">
            <hi style="font-size:20ptdirection:rtl;">عدد</hi>
         </cell>
         <cell style="text-align: left;" rend="Normal_(Web)">
            <hi style="font-size:20ptdirection:rtl;">درب الاخمر ثمتنده</hi>
         </cell>
      </row>
      <row>
         <cell style="text-align: left;" rend="Normal_(Web)">
            <hi style="font-size:16ptdirection:rtl;">01</hi>
         </cell>
         <cell style="text-align: left;" rend="Normal_(Web)">
            <hi style="font-size:16ptdirection:rtl;">01</hi>
         </cell>
         <cell style="text-align: left;" rend="Normal_(Web)">
            <hi style="font-size:16ptdirection:rtl;">جامع مؤيدك سكز كمرى منهدم اولمش</hi>
         </cell>
      </row>
      <row>
         <cell style="text-align: left;" rend="Normal_(Web)"/>
         <cell style="text-align: left;" rend="Normal_(Web)">
            <hi style="font-size:16ptdirection:rtl;" xml:space="preserve">عدد </hi>
         </cell>
         <cell style="text-align: left;" rend="Normal_(Web)">
            <hi style="font-size:16ptdirection:rtl;">جمليه ثمتنده</hi>
         </cell>
      </row>
      <row>
         <cell style="text-align: left;" rend="Normal_(Web)"/>
         <cell style="text-align: left;" rend="Normal_(Web)">
            <hi style="font-size:16ptdirection:rtl;">03</hi>
         </cell>
         <cell style="text-align: left;" rend="Normal_(Web)">
            <hi style="font-size:16ptdirection:rtl;">ديوار ييقلمش</hi>
         </cell>
      </row>
      <row>
         <cell style="text-align: left;" rend="Normal_(Web)">
            <hi style="font-size:16ptdirection:rtl;">04</hi>
         </cell>
         <cell style="text-align: left;" rend="Normal_(Web)">
            <hi style="font-size:16ptdirection:rtl;">01</hi>
         </cell>
         <cell style="text-align: left;" rend="Normal_(Web)">
            <hi style="font-size:16ptdirection:rtl;">مناره كلاهى كذا</hi>
         </cell>
      </row>
      <row>
         <cell style="text-align: left;" rend="Normal_(Web)"/>
         <cell style="text-align: left;" rend="Normal_(Web)">
            <hi style="font-size:16ptdirection:rtl;" xml:space="preserve">عدد </hi>
         </cell>
         <cell style="text-align: left;" rend="Normal_(Web)">
            <hi style="font-size:16ptdirection:rtl;">ازبكيه ثمتنده</hi>
         </cell>
      </row>
      <row>
         <cell style="text-align: left;" rend="Normal_(Web)"/>
         <cell style="text-align: left;" rend="Normal_(Web)">
            <hi style="font-size:16ptdirection:rtl;">14</hi>
         </cell>
         <cell style="text-align: left;" rend="Normal_(Web)">
            <hi style="font-size:16ptdirection:rtl;">خانه نك بعض محللری منهدم اولش</hi>
         </cell>
      </row>
      <row>
         <cell style="text-align: left;" rend="Normal_(Web)">
            <hi style="font-size:16ptdirection:rtl;">15</hi>
         </cell>
         <cell style="text-align: left;" rend="Normal_(Web)">
            <hi style="font-size:16ptdirection:rtl;">01</hi>
         </cell>
         <cell style="text-align: left;" rend="Normal_(Web)">
            <hi style="font-size:16ptdirection:rtl;">خانه بتون بتونه يیقلش</hi>
         </cell>
      </row>
      <row>
         <cell style="text-align: left;" rend="Normal_(Web)">
            <hi style="font-size:16ptdirection:rtl;">20</hi>
         </cell>
         <cell style="text-align: left;" rend="Normal_(Web)">
            <hi style="font-size:16ptdirection:rtl;">يكون</hi>
         </cell>
         <cell style="text-align: left;" rend="Normal_(Web)"/>
      </row>
   </table>
   <p type="head" level="3">ص1- عمود 3  </p>
   <table rend="rules">
      <row>
         <cell style="text-align: right;"/>
         <cell style="text-align: right;"/>
         <cell style="text-align: right;"/>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">اجمال</hi>
         </cell>
      </row>
      <row>
         <cell style="text-align: right;"/>
         <cell style="text-align: right;"/>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">نقل یکون</hi>
         </cell>
         <cell style="text-align: right;">
            <hi style="font-size:16pt" xml:space="preserve">20 </hi>
         </cell>
      </row>
      <row>
         <cell style="text-align: right;">
            <hi style="font-size:16ptdirection:rtl;">بونك النده برچوجق فالوب هلاك اولمش</hi>
         </cell>
         <cell style="text-align: right;">
            <hi style="font-size:16ptdirection:rtl;">کذا</hi>
         </cell>
         <cell style="text-align: right;">
            <hi style="font-size:16ptdirection:rtl;">دیوار</hi>
         </cell>
         <cell style="text-align: right;">
            <hi style="font-size:16ptdirection:rtl;">01</hi>
         </cell>
         <cell style="text-align: right;"/>
      </row>
      <row>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">کذا</hi>
         </cell>
         <cell style="text-align: right;">
            <hi style="font-size:16ptdirection:rtl;">مناره کلاهی</hi>
         </cell>
         <cell style="text-align: right;">
            <hi style="font-size:16ptdirection:rtl;">20</hi>
         </cell>
         <cell style="text-align: right;"/>
      </row>
      <row>
         <cell style="text-align: right;">
            <hi style="font-size:16ptdirection:rtl;">بونك النده دخى برخاتون فالوب اولمش</hi>
         </cell>
         <cell style="text-align: right;">
            <hi style="font-size:16ptdirection:rtl;">کذا</hi>
         </cell>
         <cell style="text-align: right;">
            <hi style="font-size:16ptdirection:rtl;">کذا</hi>
         </cell>
         <cell style="text-align: right;">
            <hi style="font-size:16ptdirection:rtl;">01</hi>
         </cell>
         <cell style="text-align: right;"/>
      </row>
      <row>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">کذا</hi>
         </cell>
         <cell style="text-align: right;">
            <hi style="font-size:16ptdirection:rtl;">صهريج</hi>
         </cell>
         <cell style="text-align: right;">
            <hi style="font-size:16ptdirection:rtl;">01</hi>
         </cell>
         <cell style="text-align: right;">
            <hi style="font-size:16ptdirection:rtl;">20</hi>
         </cell>
      </row>
      <row>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">درب الجماميز ثمتنده</hi>
         </cell>
         <cell style="text-align: right;">
            <hi style="font-size:16ptdirection:rtl;">عدد</hi>
         </cell>
         <cell style="text-align: right;"/>
         <cell style="text-align: right;"/>
      </row>
      <row>
         <cell style="text-align: right;"/>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">خانه نك بعض يرلری زده لنمش وخراب اولمش</hi>
         </cell>
         <cell style="text-align: right;">
            <hi style="font-size:16ptdirection:rtl;">16</hi>
         </cell>
         <cell style="text-align: right;"/>
      </row>
      <row>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">کذا</hi>
         </cell>
         <cell style="text-align: right;">
            <hi style="font-size:16ptdirection:rtl;">اوطه نك</hi>
         </cell>
         <cell style="text-align: right;">
            <hi style="font-size:16ptdirection:rtl;">01</hi>
         </cell>
         <cell style="text-align: right;"/>
      </row>
      <row>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">کذا</hi>
         </cell>
         <cell style="text-align: right;">
            <hi style="font-size:16ptdirection:rtl;">ایپکخانه نك</hi>
         </cell>
         <cell style="text-align: right;">
            <hi style="font-size:16ptdirection:rtl;">02</hi>
         </cell>
         <cell style="text-align: right;"/>
      </row>
      <row>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">کذا</hi>
         </cell>
         <cell style="text-align: right;">
            <hi style="font-size:16ptdirection:rtl;">جامعك</hi>
         </cell>
         <cell style="text-align: right;">
            <hi style="font-size:16ptdirection:rtl;">02</hi>
         </cell>
         <cell style="text-align: right;">
            <hi style="font-size:16ptdirection:rtl;">21</hi>
         </cell>
      </row>
      <row>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">خليفة ثمتنده</hi>
         </cell>
         <cell style="text-align: right;">
            <hi style="font-size:16ptdirection:rtl;">عدد</hi>
         </cell>
         <cell style="text-align: right;"/>
         <cell style="text-align: right;"/>
      </row>
      <row>
         <cell style="text-align: right;"/>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">خانه نك بعض محللرى ييقلمش</hi>
         </cell>
         <cell style="text-align: right;">
            <hi style="font-size:16ptdirection:rtl;">27</hi>
         </cell>
         <cell style="text-align: right;"/>
      </row>
      <row>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">کذا</hi>
         </cell>
         <cell style="text-align: right;">
            <hi style="font-size:16ptdirection:rtl;">دكرمنك</hi>
         </cell>
         <cell style="text-align: right;">
            <hi style="font-size:16ptdirection:rtl;">01</hi>
         </cell>
         <cell style="text-align: right;"/>
      </row>
      <row>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">کذا</hi>
         </cell>
         <cell style="text-align: right;">
            <hi style="font-size:16ptdirection:rtl;">خانك</hi>
         </cell>
         <cell style="text-align: right;">
            <hi style="font-size:16ptdirection:rtl;">02</hi>
         </cell>
         <cell style="text-align: right;">
            <hi style="font-size:16ptdirection:rtl;">30</hi>
         </cell>
      </row>
      <row>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">عابدين ثمتنده</hi>
         </cell>
         <cell style="text-align: right;">
            <hi style="font-size:16ptdirection:rtl;">عدد</hi>
         </cell>
         <cell style="text-align: right;"/>
         <cell style="text-align: right;"/>
      </row>
      <row>
         <cell style="text-align: right;"/>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">خانه نك بعضلرى خراب اولمش</hi>
         </cell>
         <cell style="text-align: right;">
            <hi style="font-size:16ptdirection:rtl;">04</hi>
         </cell>
         <cell style="text-align: right;"/>
      </row>
      <row>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">کذا</hi>
         </cell>
         <cell style="text-align: right;">
            <hi style="font-size:16ptdirection:rtl;">جامعك</hi>
         </cell>
         <cell style="text-align: right;">
            <hi style="font-size:16ptdirection:rtl;">01</hi>
         </cell>
         <cell style="text-align: right;">
            <hi style="font-size:16ptdirection:rtl;">05</hi>
         </cell>
      </row>
      <row>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">باب الشعريه ثمتنده</hi>
         </cell>
         <cell style="text-align: right;">
            <hi style="font-size:16ptdirection:rtl;">عدد</hi>
         </cell>
         <cell style="text-align: right;"/>
         <cell style="text-align: right;"/>
      </row>
      <row>
         <cell style="text-align: right;"/>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">خانه نك برقاج يرلری ویران اولمش</hi>
         </cell>
         <cell style="text-align: right;">
            <hi style="font-size:16ptdirection:rtl;">7</hi>
         </cell>
         <cell style="text-align: right;"/>
      </row>
      <row>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">کذا</hi>
         </cell>
         <cell style="text-align: right;">
            <hi style="font-size:16ptdirection:rtl;">جامعك</hi>
         </cell>
         <cell style="text-align: right;">
            <hi style="font-size:16ptdirection:rtl;">1</hi>
         </cell>
         <cell style="text-align: right;">
            <hi style="font-size:16ptdirection:rtl;">08</hi>
         </cell>
      </row>
      <row>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">قیسون ثمتنده</hi>
         </cell>
         <cell style="text-align: right;">
            <hi style="font-size:16ptdirection:rtl;">عدد</hi>
         </cell>
         <cell style="text-align: right;"/>
         <cell style="text-align: right;"/>
      </row>
      <row>
         <cell style="text-align: right;"/>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">خانه نك برقاج يرلری ييقلمش و برينك يقلان دیوارلری التنده براسب هلاك اولمش</hi>
         </cell>
         <cell style="text-align: right;">
            <hi style="font-size:16ptdirection:rtl;">2</hi>
         </cell>
         <cell style="text-align: right;"/>
      </row>
      <row>
         <cell style="text-align: right;"/>
         <cell style="text-align: right;"/>
         <cell style="text-align: right;">
            <p style="text-align: right;">
               <hi style="font-size:16ptdirection:rtl;">بويا خانه نك بعض محللری زده لنمش وبعض محلری</hi>
            </p>
            <p style="text-align: right;">
               <hi style="font-size:16ptdirection:rtl;">خراب اولمش</hi>
            </p>
         </cell>
         <cell style="text-align: right;">
            <hi style="font-size:16ptdirection:rtl;">1</hi>
         </cell>
         <cell style="text-align: right;"/>
      </row>
      <row>
         <cell style="text-align: right;"/>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">اوفق مسجدك بعض يرلری یيقلش</hi>
         </cell>
         <cell style="text-align: right;">
            <hi style="font-size:16ptdirection:rtl;">1</hi>
         </cell>
         <cell style="text-align: right;">
            <hi style="font-size:16ptdirection:rtl;">05</hi>
         </cell>
      </row>
      <row>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">اسکی مصر</hi>
         </cell>
         <cell style="text-align: right;">
            <hi style="font-size:16ptdirection:rtl;">عدد</hi>
         </cell>
         <cell style="text-align: right;"/>
         <cell style="text-align: right;"/>
      </row>
      <row>
         <cell style="text-align: right;"/>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">خانه نك برقاج يرلری ييقلمش</hi>
         </cell>
         <cell style="text-align: right;">
            <hi style="font-size:16ptdirection:rtl;">3</hi>
         </cell>
         <cell style="text-align: right;">
            <hi style="font-size:16ptdirection:rtl;">03</hi>
         </cell>
      </row>
      <row>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">بولاق</hi>
         </cell>
         <cell style="text-align: right;">
            <hi style="font-size:16ptdirection:rtl;">عدد</hi>
         </cell>
         <cell style="text-align: right;"/>
         <cell style="text-align: right;"/>
      </row>
      <row>
         <cell style="text-align: right;"/>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">خانه نك بعض طرفلرى خراب اولمش</hi>
         </cell>
         <cell style="text-align: right;">
            <hi style="font-size:16ptdirection:rtl;">10</hi>
         </cell>
         <cell style="text-align: right;"/>
      </row>
      <row>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">کذا</hi>
         </cell>
         <cell style="text-align: right;">
            <hi style="font-size:16ptdirection:rtl;">اوطه نك</hi>
         </cell>
         <cell style="text-align: right;">
            <hi style="font-size:16ptdirection:rtl;">03</hi>
         </cell>
         <cell style="text-align: right;"/>
      </row>
      <row>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">کذا</hi>
         </cell>
         <cell style="text-align: right;">
            <hi style="font-size:16ptdirection:rtl;">مناره نك</hi>
         </cell>
         <cell style="text-align: right;">
            <hi style="font-size:16ptdirection:rtl;">01</hi>
         </cell>
         <cell style="text-align: right;">
            <hi style="font-size:16ptdirection:rtl;">14</hi>
         </cell>
      </row>
      <row>
         <cell style="text-align: right;"/>
         <cell style="text-align: right;"/>
         <cell style="text-align: right;"/>
         <cell style="text-align: right;">
            <hi style="font-size:16ptdirection:rtl;">يكون</hi>
         </cell>
         <cell style="text-align: right;">
            <hi style="font-size:16ptdirection:rtl;">111</hi>
         </cell>
      </row>
   </table>
   <p type="body">بوزلزلۀ مهوله نك مصرده و قوعی سبقت اتمامش اولوب بالاده مذکور منهدم اولان محللردن غیری بحفظه تعالى يالكزبر خانون و بر چوجق و بر رأس اسبدن غيری يه مضرت وقوع بولمامشدر زلزلۀ مرقومه عموما اقلیم مصر محروسه ده محسوس اولوب انجق بعض محللرده شدتلو وبعض يرلرده خفيفچه وقوع بولمش وكذلك اسکندريه ده دخی اولقدر شدتلو اولمامش اولدیغی مؤخرا اطراف را كنافدن وارد اولان مکاتیبدن استنباط اولنمشدر</p>
   <p type="head" level="2">اعلانات</p>
   <p type="head" level="3">ص4 - عمود 3</p>
   <p type="body">قاليو بيه ده قلمه نام قریه ده اوتوز اوچ اغاج و اوست قاتنده درت اوطه والت فاتنده درت مغازه و بر بيوك آخور و برحولسی بولنور قرمزی طوغله ايله بنا اولمش بر مکانی و ایكی دولابلي بر ساقيه سی و اوچ يوز درت فدان چاموری موجود مرحوم طاهر حسن پاشانك چماشوى اغاسي سليم اغانك اليوم مزادده اون بيد بشيوز غروشه چیقمش ماللی اطيانی صاتلق اولوب راغبی وار ایسه دلال باشی سید مصطفادن صورمسی بیلديرلمشدر</p>
   <p type="head" level="3">ص4 - عمود 3</p>
   <p type="body">عقادین رومی سمتنده واقع اوست قاتده اون براوطه و اوچ صفه و بر حمام و بر مطبخ و الت قاتده بر دکرمن و ایكى حولى و بر باغچه و بر صفه و بر مطبخ بولنور سید محمود عابدینك بر باب خانه سی صاتيلق اولوب استکلوسی وار ایسه دلال باشئ مومی الیهدن صورمسی اعلان اولنمشدر</p>
   <p type="head" level="1">نمره 79 في يوم الاثنين 11 رمضان 1263</p>
   <p type="head" level="2">اعلانات</p>
   <p type="head" level="3">ص4 - عمود 3</p>
   <p type="body">سوق سلاحده واقع اوست قاتده التى اوطه برحمام و بر مطبخ و بر کيلار والت قاتده بر منظره و ایکی حیوان آلور بر آخور و بر دکرمن و بر مغازه و بر قيو و ب راچق حولیسی بولنور خان خلیل بازاری شيخى خورشيد اغانك بر باب خانه سی صاتیلق اولوب استکلوسی وار ایسه دلال باشی سید مصطفادن استدلال اتمسی بيلديرلشدر</p>
   <p type="head" level="3">ص4 - عمود 3</p>
   <p type="body">قيسون سمتنده جن على اسمیله مسمى محله ده كائن اوست قاتده بش اوطه و برمطبخ و بركيلار و الت قاتده بر سلاملق بر اوطه و ایکی مغازه و اوچ حيوان آلور برآخور و بر اوفق منظره و بر قيو و بر راچق حولیسی موجود سابق غربیه ده مهندس سليمان طاهر افندينك اليوم مزادده یکرمی کیسه اقچه يه چیقمش بر باب خانه سی صاتیلق اولوب راغبی وار ایسه دلال باشئ مومى اليهدن صورمسی اعلان اولنمشدر</p>
   <p type="head" level="3">ص4 - عمود 3</p>
   <p type="body">حارة السقا يينده درب السمان نام زقاقده واقع اوست قاتده درت اوطه و برمطبخ و بر كيلار و ألت قاتده بر منظره و بر چامكان و بر مغازه و بر قيوسی و اچق بر حولیسی بولنور معلم بشاره بالوطك الان يدى بيك سكز يوز غروشه چیقمش قوناغی صاتيلق اولوب طالبی وار ایسه دلال باشئ مذکوردن استدلال ايتمسی بیلديرلمشدر</p>
   <p type="head" level="1">نمره 80 في يوم الاثنين 18 رمضان 1263</p>
   <p type="body">لا يوجد!</p>
   <p type="head" level="1">نمره 81 في يوم الاثنين 25 رمضان 1263</p>
   <p type="head" level="2">اعلانات</p>
   <p type="head" level="3">ص4 - عمود 3</p>
   <p type="body">بولاقده كائن اوست قاتده بش اوطه و الت قاتده ایکی مغازه و بر حولیسی و خارجنده بش دكان و بر قهوه سی بولنور سنه ده یکری کیسه اقچه اجرت کتورراستانه لی حسن پاشا حضرتلرينك اليوم مزادده يوزاللى کیسه اقچه يه چیقمش بر باب خاني صاتیلق اولوب استکلوسی وار ايسه دلال باشی سید مصطفادن استدلال اتمسي اعلان اولنمشدر</p>
   <p type="head" level="3">ص4 - عمود 3</p>
   <p type="body">میر حسین قنطره سی سمتنده دقاق محله سنده واقع اوست قاتده بش اوطه و بر حمام و بر مطبخ و بر كيلار و الت قاتده برمنظره و بر مغازه و بر دكرمن و ایکی حیوان آلور بر آخور و بر قيو و بر اچيق حولیسی بولنور عنتابلى سید علی نام شخصك حلیله سنه متعلق بر باب خانه صاتيلق اولوب راغبي وار ایسه دلال باشئ مومى اليهدن صورمسی بيلدرلمشدر </p>
</body>
